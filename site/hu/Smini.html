<!DOCTYPE html>
<html lang="en">
<head>
    <meta charset="UTF-8">
    <title>The Essentialist Torah – Smini</title>
    <link rel="stylesheet" href="/static/styles.css">
    <script src="/static/script.js" defer></script>
</head>
<body>
    <button id="menu-toggle">☰ Menu</button>
    <div id="chapter-indicator">Chapter: 1</div>
    
    <div id="sidebar">
        <h2><a href="/">EssTorah</a></h2>
        <ul><li>1 Berésit<ul></ul></li><li>2 Smot<ul><li><a href="Ki tisza.html">Ki tiszá</a></li><li><a href="Pekude.html">Pekudé</a></li><li><a href="Tecave.html">Tecáve</a></li><li><a href="Truma.html">Trumá</a></li><li><a href="Vajakhel.html">Vájákhél</a></li></ul></li><li>3 Vájikrá<ul><li><a href="Vajikra.html">Vájikrá</a></li><li><a href="Cav.html">Cáv</a></li><li><a href="Smini.html">Smini</a></li><li><a href="Tazria.html">Tázriá</a></li><li><a href="Mecora.html">Mecorá</a></li></ul></li><li>4 Bámidbár<ul></ul></li><li>5 Devárim<ul></ul></li><li>Egyéb szent iratok<ul><li><a href="Megilat Eszter.html">Megilát Eszter</a></li><li><a href="Peszachi Hagada.html">Peszáchi Hagada</a></li><li><a href="Sir HaSirim.html">Sir HáSirim</a></li></ul></li></ul>
    </div>

	<div class="content">
		
            <table class="bilingual-table">
                <tbody>
                    <tr><td class='he'><h1>ט</h1></td><td class='hu'><h1>9. fejezet</h1></td></tr>
<tr><td class='he'><p><strong>{א}</strong> וַֽיְהִי֙ בַּיּ֣וֹם הַשְּׁמִינִ֔י קָרָ֣א מֹשֶׁ֔ה לְאַֽהֲרֹ֖ן וּלְבָנָ֑יו וּלְזִקְנֵ֖י יִשְׂרָאֵֽל: <strong>{ב}</strong> וַיֹּ֣אמֶר אֶֽל־אַֽהֲרֹ֗ן קַח־לְ֠ךָ֠ עֵ֣גֶל בֶּן־בָּקָ֧ר לְחַטָּ֛את וְאַ֥יִל לְעֹלָ֖ה תְּמִימִ֑ם וְהַקְרֵ֖ב לִפְנֵ֥י יְהוָֹֽה: <strong>{ג}</strong> וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר קְח֤וּ שְׂעִיר־עִזִּים֙ לְחַטָּ֔את וְעֵ֨גֶל וָכֶ֧בֶשׂ בְּנֵֽי־שָׁנָ֛ה תְּמִימִ֖ם לְעֹלָֽה: <strong>{ד}</strong> וְשׁ֨וֹר וָאַ֜יִל לִשְׁלָמִ֗ים לִזְבֹּ֨חַ֙ לִפְנֵ֣י יְהֹוָ֔ה וּמִנְחָ֖ה בְּלוּלָ֣ה בַשָּׁ֑מֶן כִּ֣י הַיּ֔וֹם יְהוָֹ֖ה נִרְאָ֥ה אֲלֵיכֶֽם: <strong>{ה}</strong> וַיִּקְח֗וּ אֵ֚ת אֲשֶׁ֣ר צִוָּ֣ה מֹשֶׁ֔ה אֶל־פְּנֵ֖י אֹ֣הֶל מוֹעֵ֑ד וַֽיִּקְרְבוּ֙ כָּל־הָ֣עֵדָ֔ה וַיַּֽעַמְד֖וּ לִפְנֵ֥י יְהוָֹֽה: <strong>{ו}</strong> וַיֹּ֣אמֶר מֹשֶׁ֔ה זֶ֧ה הַדָּבָ֛ר אֲשֶׁר־צִוָּ֥ה יְהוָֹ֖ה תַּֽעֲשׂ֑וּ וְיֵרָ֥א אֲלֵיכֶ֖ם כְּב֥וֹד יְהוָֹֽה:</p></td><td class='hu'><p><strong>1.</strong> És történt a nyolcadik napon, szólította Mózes Áront és fiait, meg Izrael véneit. <strong>2.</strong> És mondta Áronnak: Végy magadnak egy fiatal borjút vétekáldozatnak és egy kost égőáldozatnak, épeket, és áldozd az Örökkévaló színe előtt. <strong>3.</strong> Izrael fiaihoz pedig szólj, mondván: Vegyetek egy kecskebakot vétekáldozatnak és egy borjút meg egy juhot, egyéveseket, épeket, égőáldozatnak; <strong>4.</strong> meg egy ökröt és egy kost békeáldozatnak; hogy áldozzatok az Örökkévaló színe előtt, és ételáldozatot, olajjal elegyítve, mert ma jelenik meg az Örökkévaló nektek. <strong>5.</strong> És elvitték, amit parancsolt Mózes, a gyülekezés sátora elé; és közeledett az egész község, és megállottak az Örökkévaló színe előtt. <strong>6.</strong> És Mózes mondta: Ez az, amit az Örökkévaló parancsolt, tegyétek meg, hogy megjelenjen nektek az Örökkévaló dicsősége.</p></td></tr>
<tr><td class='he'><p><strong>{ז}</strong> וַיֹּ֨אמֶר מֹשֶׁ֜ה אֶֽל־אַֽהֲרֹ֗ן קְרַ֤ב אֶל־הַמִּזְבֵּ֨חַ֙ וַֽעֲשֵׂ֞ה אֶת־חַטָּֽאתְךָ֙ וְאֶת־עֹ֣לָתֶ֔ךָ וְכַפֵּ֥ר בַּֽעַדְךָ֖ וּבְעַ֣ד הָעָ֑ם וַֽעֲשֵׂ֞ה אֶת־קָרְבַּ֤ן הָעָם֙ וְכַפֵּ֣ר בַּֽעֲדָ֔ם כַּֽאֲשֶׁ֖ר צִוָּ֥ה יְהוָֹֽה: <strong>{ח}</strong> וַיִּקְרַ֥ב אַֽהֲרֹ֖ן אֶל־הַמִּזְבֵּ֑חַ וַיִּשְׁחַ֛ט אֶת־עֵ֥גֶל הַֽחַטָּ֖את אֲשֶׁר־לֽוֹ: <strong>{ט}</strong> וַ֠יַּקְרִ֠בוּ בְּנֵ֨י אַֽהֲרֹ֣ן אֶת־הַדָּם֘ אֵלָיו֒ וַיִּטְבֹּ֤ל אֶצְבָּעוֹ֙ בַּדָּ֔ם וַיִּתֵּ֖ן עַל־קַרְנ֣וֹת הַמִּזְבֵּ֑חַ וְאֶת־הַדָּ֣ם יָצַ֔ק אֶל־יְס֖וֹד הַמִּזְבֵּֽחַ: <strong>{י}</strong> וְאֶת־הַחֵ֨לֶב וְאֶת־הַכְּלָיֹ֜ת וְאֶת־הַיֹּתֶ֤רֶת מִן־הַכָּבֵד֙ מִן־הַ֣חַטָּ֔את הִקְטִ֖יר הַמִּזְבֵּ֑חָה כַּֽאֲשֶׁ֛ר צִוָּ֥ה יְהוָֹ֖ה אֶת־מֹשֶֽׁה: <strong>{יא}</strong> וְאֶת־הַבָּשָׂ֖ר וְאֶת־הָע֑וֹר שָׂרַ֣ף בָּאֵ֔שׁ מִח֖וּץ לַֽמַּֽחֲנֶֽה: <strong>{יב}</strong> וַיִּשְׁחַ֖ט אֶת־הָֽעֹלָ֑ה וַ֠יַּמְצִ֠אוּ בְּנֵ֨י אַֽהֲרֹ֤ן אֵלָיו֙ אֶת־הַדָּ֔ם וַיִּזְרְקֵ֥הוּ עַל־הַמִּזְבֵּ֖חַ סָבִֽיב: <strong>{יג}</strong> וְאֶת־הָֽעֹלָ֗ה הִמְצִ֧יאוּ אֵלָ֛יו לִנְתָחֶ֖יהָ וְאֶת־הָרֹ֑אשׁ וַיַּקְטֵ֖ר עַל־הַמִּזְבֵּֽחַ: <strong>{יד}</strong> וַיִּרְחַ֥ץ אֶת־הַקֶּ֖רֶב וְאֶת־הַכְּרָעָ֑יִם וַיַּקְטֵ֥ר עַל־הָֽעֹלָ֖ה הַמִּזְבֵּֽחָה: <strong>{טו}</strong> וַיַּקְרֵ֕ב אֵ֖ת קָרְבַּ֣ן הָעָ֑ם וַיִּקַּ֞ח אֶת־שְׂעִ֤יר הַֽחַטָּאת֙ אֲשֶׁ֣ר לָעָ֔ם וַיִּשְׁחָטֵ֥הוּ וַֽיְחַטְּאֵ֖הוּ כָּֽרִאשֽׁוֹן: <strong>{טז}</strong> וַיַּקְרֵ֖ב אֶת־הָֽעֹלָ֑ה וַיַּֽעֲשֶׂ֖הָ כַּמִּשְׁפָּֽט:</p></td><td class='hu'><p><strong>7.</strong> És mondta Mózes Áronnak: Közeledjél az oltárhoz és készítsd el vétekáldozatodat és égőáldozatodat, hogy engesztelést szerezz magadért és a népért; azután készítsd el a nép áldozatát, hogy engesztelést szerezz értük, amint parancsolta az Örökkévaló. <strong>8.</strong> Erre közeledett Áron az oltárhoz, levágta a vétekáldozatra való borjút, mely az övé volt. <strong>9.</strong> Áron fiai pedig odavitték a vért neki és ő bemártotta az ujját a vérbe és tett az oltár sarkaira; a vért pedig kiöntötte az oltár alapjára. <strong>10.</strong> A zsiradékot, a veséket, a hártyát a májról, a vétekáldozatból, elfüstölögtette az oltáron, amint parancsolta az Örökkévaló Mózesnek. <strong>11.</strong> És a húst meg a bőrt elégette tűzben a táboron kívül. <strong>12.</strong> Azután levágta az égőáldozatot; és odanyújtották neki Áron fiai a vért és ő hintette azt az oltárra, köröskörül. <strong>13.</strong> És az égőáldozatot odanyújtották neki darabjai szerint, meg a fejet és elfüstölögtette az oltáron. <strong>14.</strong> És megmosta a beleket, meg a lábszárakat és elfüstölögtette az égőáldozattal az oltáron. <strong>15.</strong> Azután áldozta a nép áldozatát; vette ugyanis a vétekáldozatra való bakot, mely a népé volt, levágta azt és elkészítette vétekáldozatnak, mint az elsőt. <strong>16.</strong> És áldozta az égőáldozatot és elkészítette azt a rendelet szerint.</p></td></tr>
<tr><td class='he'><p><strong>{יז}</strong>  <strong>שני</strong>  וַיַּקְרֵב֘ אֶת־הַמִּנְחָה֒ וַיְמַלֵּ֤א כַפּוֹ֙ מִמֶּ֔נָּה וַיַּקְטֵ֖ר עַל־הַמִּזְבֵּ֑חַ מִלְּבַ֖ד עֹלַ֥ת הַבֹּֽקֶר: <strong>{יח}</strong> וַיִּשְׁחַ֤ט אֶת־הַשּׁוֹר֙ וְאֶת־הָאַ֔יִל זֶ֥בַח הַשְּׁלָמִ֖ים אֲשֶׁ֣ר לָעָ֑ם וַ֠יַּמְצִ֠אוּ בְּנֵ֨י אַֽהֲרֹ֤ן אֶת־הַדָּם֙ אֵלָ֔יו וַיִּזְרְקֵ֥הוּ עַל־הַמִּזְבֵּ֖חַ סָבִֽיב: <strong>{יט}</strong> וְאֶת־הַֽחֲלָבִ֖ים מִן־הַשּׁ֑וֹר וּמִ֨ן־הָאַ֔יִל הָֽאַלְיָ֤ה וְהַֽמְכַסֶּה֙ וְהַכְּלָיֹ֔ת וְיֹתֶ֖רֶת הַכָּבֵֽד: <strong>{כ}</strong> וַיָּשִׂ֥ימוּ אֶת־הַֽחֲלָבִ֖ים עַל־הֶֽחָז֑וֹת וַיַּקְטֵ֥ר הַֽחֲלָבִ֖ים הַמִּזְבֵּֽחָה: <strong>{כא}</strong> וְאֵ֣ת הֶֽחָז֗וֹת וְאֵת֙ שׁ֣וֹק הַיָּמִ֔ין הֵנִ֧יף אַֽהֲרֹ֛ן תְּנוּפָ֖ה לִפְנֵ֣י יְהוָֹ֑ה כַּֽאֲשֶׁ֖ר צִוָּ֥ה מֹשֶֽׁה: <strong>{כב}</strong> וַיִּשָּׂ֨א אַֽהֲרֹ֧ן אֶת־(ידו) יָדָ֛יו אֶל־הָעָ֖ם וַֽיְבָֽרֲכֵ֑ם וַיֵּ֗רֶד מֵֽעֲשֹׂ֧ת הַֽחַטָּ֛את וְהָֽעֹלָ֖ה וְהַשְּׁלָמִֽים: <strong>{כג}</strong> וַיָּבֹ֨א מֹשֶׁ֤ה וְאַֽהֲרֹן֙ אֶל־אֹ֣הֶל מוֹעֵ֔ד וַיֵּ֣צְא֔וּ וַֽיְבָֽרֲכ֖וּ אֶת־הָעָ֑ם וַיֵּרָ֥א כְבוֹד־יְהוָֹ֖ה אֶל־כָּל־הָעָֽם:</p></td><td class='hu'><p><strong>17.</strong> Azután áldozta az égőáldozatot, megtöltötte abból az ő tenyerét és elfüstölögtette az oltáron, a reggeli égőáldozaton kívül. <strong>18.</strong> Azután levágta az ökröt, meg a kost békeáldozatul, mely a népé volt; és odanyújtották Áron fiai a vért neki és ő hintette az oltárra köröskörül; <strong>19.</strong> meg a zsiradékokat az ökörből és a kosból, a farkot és a befödő (zsiradékot), a veséket és a májnak hártyáját. <strong>20.</strong> És rátették a zsiradékokat a szegyekre, és elfüstölögtették a zsiradékokat az oltáron. <strong>21.</strong> A szegyeket pedig és a jobb combot lengette Áron lengetéssel az Örökkévaló színe előtt, amint parancsolta Mózes. <strong>22.</strong> Akkor fölemelte Áron a kezeit a nép felé és megáldotta azt; azután leszállt, elkészítvén a vétekáldozatot, az égőáldozatait és a békeáldozatot: <strong>23.</strong> És bement Mózes meg Áron a gyülekezés sátorába és midőn kijöttek, megáldották a népet; és megjelent az Örökkévaló dicsősége az egész népnek.</p></td></tr>
<tr><td class='he'><p><strong>{כד}</strong>  <strong>שלישי</strong>  וַתֵּ֤צֵא אֵשׁ֙ מִלִּפְנֵ֣י יְהֹוָ֔ה וַתֹּ֨אכַל֙ עַל־הַמִּזְבֵּ֔חַ אֶת־הָֽעֹלָ֖ה וְאֶת־הַֽחֲלָבִ֑ים וַיַּ֤רְא כָּל־הָעָם֙ וַיָּרֹ֔נּוּ וַֽיִּפְּל֖וּ עַל־פְּנֵיהֶֽם:</p></td><td class='hu'><p><strong>24.</strong> Kijött ugyanis tűz az Örökkévaló színe elől és fölemésztette az oltáron az égőáldozatot és a zsiradékokat; az egész nép látta és ujjongtak és leborultak arcukra.</p></td></tr>
<tr><td class='he'><h1>י</h1></td><td class='hu'><h1>10. fejezet</h1></td></tr>
<tr><td class='he'><p><strong>{א}</strong> וַיִּקְח֣וּ בְנֵֽי־אַֽ֠הֲרֹ֠ן נָדָ֨ב וַֽאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ עָלֶ֖יהָ קְטֹ֑רֶת וַיַּקְרִ֜יבוּ לִפְנֵ֤י יְהוָֹה֙ אֵ֣שׁ זָרָ֔ה אֲשֶׁ֧ר לֹ֥֥א צִוָּ֖ה אֹתָֽם: <strong>{ב}</strong> וַתֵּ֥צֵא אֵ֛שׁ מִלִּפְנֵ֥י יְהוָֹ֖ה וַתֹּ֣אכַל אוֹתָ֑ם וַיָּמֻ֖תוּ לִפְנֵ֥י יְהוָֹֽה: <strong>{ג}</strong> וַיֹּ֨אמֶר מֹשֶׁ֜ה אֶֽל־אַֽהֲרֹ֗ן הוּא֩ אֲשֶׁר־דִּבֶּ֨ר יְהוָֹ֤ה | לֵאמֹר֙ בִּקְרֹבַ֣י אֶקָּדֵ֔שׁ וְעַל־פְּנֵ֥י כָל־הָעָ֖ם אֶכָּבֵ֑ד וַיִּדֹּ֖ם אַֽהֲרֹֽן: <strong>{ד}</strong> וַיִּקְרָ֣א מֹשֶׁ֗ה אֶל־מִֽישָׁאֵל֙ וְאֶ֣ל אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַֽהֲרֹ֑ן וַיֹּ֣אמֶר אֲלֵהֶ֗ם קִ֠רְב֞וּ שְׂא֤וּ אֶת־אֲחֵיכֶם֙ מֵאֵ֣ת פְּנֵֽי־הַקֹּ֔דֶשׁ אֶל־מִח֖וּץ לַֽמַּֽחֲנֶֽה: <strong>{ה}</strong> וַֽיִּקְרְב֗וּ וַיִּשָּׂאֻם֙ בְּכֻתֳּנֹתָ֔ם אֶל־מִח֖וּץ לַֽמַּֽחֲנֶ֑ה כַּֽאֲשֶׁ֖ר דִּבֶּ֥ר מֹשֶֽׁה: <strong>{ו}</strong> וַיֹּ֣אמֶר מֹשֶׁ֣ה אֶֽל־אַֽהֲרֹ֡ן וּלְאֶלְעָזָר֩ וּלְאִֽיתָמָ֨ר | בָּנָ֜יו רָֽאשֵׁיכֶ֥ם אַל־תִּפְרָ֣עוּ | וּבִגְדֵיכֶ֤ם לֹֽא־תִפְרֹ֨מוּ֙ וְלֹ֣א תָמֻ֔תוּ וְעַ֥ל כָּל־הָֽעֵדָ֖ה יִקְצֹ֑ף וַֽאֲחֵיכֶם֙ כָּל־בֵּ֣ית יִשְׂרָאֵ֔ל יִבְכּוּ֙ אֶת־הַשְּׂרֵפָ֔ה אֲשֶׁ֥ר שָׂרַ֖ף יְהוָֹֽה: <strong>{ז}</strong> וּמִפֶּ֩תַח֩ אֹ֨הֶל מוֹעֵ֜ד לֹ֤א תֵֽצְאוּ֙ פֶּן־תָּמֻ֔תוּ כִּי־שֶׁ֛מֶן מִשְׁחַ֥ת יְהוָֹ֖ה עֲלֵיכֶ֑ם וַיַּֽעֲשׂ֖וּ כִּדְבַ֥ר מֹשֶֽׁה:</p></td><td class='hu'><p><strong>1.</strong> És vették Áron fiai, Nádáb és Ábihu, ki-ki az ő serpenyőjét és tettek azokba tüzet és tettek rá füstölőszert és bevittek az Örökkévaló színe elé idegen tüzet, amit nem parancsolt nekik. <strong>2.</strong> Ekkor tűz jött ki az Örökkévaló színe elől és megemésztette őket; és meghaltak az Örökkévaló színe előtt. <strong>3.</strong> Ekkor mondta Mózes Áronnak: Ez az, amit szólt az Örökkévaló, mondván: A hozzám közelállók által fogok megszenteltetni és az egész nép előtt fogok megdicsőíttetni. És Áron hallgatott. <strong>4.</strong> Mózes pedig szólította Misáélt és Elczofont, Úzzielnek, Áron nagybátyjának fiait és mondta nekik: Közeledjetek ide, vigyétek el testvéreiteket a szentség színe elől, a táboron kívülre. <strong>5.</strong> Ezek közeledtek és elvitték őket köntöseikben a táboron kívülre, amint szólt Mózes. <strong>6.</strong> És mondta Mózes Áronnak és Eleázárnak meg Itámárnak, az ő fiainak: Hajatokat ne hagyjátok vadul nőni, ruháitokat meg ne szaggassátok, hogy meg ne haljatok és az egész községre haragudjék (Isten); de testvéreitek, Izrael egész háza, sirassák meg: tüzet, melyet kigyújtott az Örökkévaló. <strong>7.</strong> A gyülekezés sátorának bejáratából ki ne menjetek, hogy meg ne haljatok, mert az Örökkévaló kenetolaja van rajtatok. És ők cselekedtek. Mózes szava szerint.</p></td></tr>
<tr><td class='he'><p><strong>{ח}</strong> וַיְדַבֵּ֣ר יְהֹוָ֔ה אֶֽל־אַֽהֲרֹן֖ לֵאמֹֽר: <strong>{ט}</strong> יַ֣יִן וְשֵׁכָ֞ר אַל־תֵּ֣שְׁתְּ | אַתָּ֣ה | וּבָנֶ֣יךָ אִתָּ֗ךְ בְּבֹֽאֲכֶ֛ם אֶל־אֹ֥הֶל מוֹעֵ֖ד וְלֹ֣א תָמֻ֑תוּ חֻקַּ֥ת עוֹלָ֖ם לְדֹרֹֽתֵיכֶֽם: <strong>{י}</strong> וּֽלְהַבְדִּ֔יל בֵּ֥ין הַקֹּ֖דֶשׁ וּבֵ֣ין הַחֹ֑ל וּבֵ֥ין הַטָּמֵ֖א וּבֵ֥ין הַטָּהֽוֹר: <strong>{יא}</strong> וּלְהוֹרֹ֖ת אֶת־בְּנֵ֣י יִשְׂרָאֵ֑ל אֵ֚ת כָּל־הַ֣חֻקִּ֔ים אֲשֶׁ֨ר דִּבֶּ֧ר יְהוָֹ֛ה אֲלֵיהֶ֖ם בְּיַד־מֹשֶֽׁה:</p></td><td class='hu'><p><strong>8.</strong> És szólt az Örökkévaló Áronhoz, mondván: <strong>9.</strong> Bort és részegítő italt ne igyál, te és fiaid veled együtt, midőn bementek a gyülekezés sátorába, hogy meg ne haljatok; örök törvény ez nemzedékeiteken át. <strong>10.</strong> És hogy különbséget tegyetek a szent és nem-szent között, a tisztátalan és tiszta között; <strong>11.</strong> és hogy tanítsátok Izrael fiait mindama törvényekre, melyeket kijelentett az Örökkévaló nekik Mózes által.</p></td></tr>
<tr><td class='he'><p><strong>{יב}</strong>  <strong>רביעי</strong>  וַיְדַבֵּ֨ר מֹשֶׁ֜ה אֶֽל־אַֽהֲרֹ֗ן וְאֶ֣ל אֶ֠לְעָזָ֠ר וְאֶל־אִ֨יתָמָ֥ר | בָּנָיו֘ הַנּֽוֹתָרִים֒ קְח֣וּ אֶת־הַמִּנְחָ֗ה הַנּוֹתֶ֨רֶת֙ מֵֽאִשֵּׁ֣י יְהֹוָ֔ה וְאִכְל֥וּהָ מַצּ֖וֹת אֵ֣צֶל הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא: <strong>{יג}</strong> וַֽאֲכַלְתֶּ֤ם אֹתָהּ֙ בְּמָק֣וֹם קָד֔וֹשׁ כִּ֣י חָקְךָ֤ וְחָק־בָּנֶ֨יךָ֙ הִ֔וא מֵֽאִשֵּׁ֖י יְהוָֹ֑ה כִּי־כֵ֖ן צֻוֵּֽיתִי: <strong>{יד}</strong> וְאֵת֩ חֲזֵ֨ה הַתְּנוּפָ֜ה וְאֵ֣ת | שׁ֣וֹק הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ וּבְנֹתֶ֖יךָ אִתָּ֑ךְ כִּֽי־חָקְךָ֤ וְחָק־בָּנֶ֨יךָ֙ נִתְּנ֔וּ מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל: <strong>{טו}</strong> שׁ֣וֹק הַתְּרוּמָ֞ה וַֽחֲזֵ֣ה הַתְּנוּפָ֗ה עַ֣ל אִשֵּׁ֤י הַֽחֲלָבִים֙ יָבִ֔יאוּ לְהָנִ֥יף תְּנוּפָ֖ה לִפְנֵ֣י יְהוָֹ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־עוֹלָ֔ם כַּֽאֲשֶׁ֖ר צִוָּ֥ה יְהוָֹֽה:</p></td><td class='hu'><p><strong>12.</strong> És szólt Mózes Áronhoz és Eleázárhoz meg Itámárhoz, az ő megmaradt fiaihoz: Vegyétek az ételáldozatot; mely megmaradt az Örökkévaló tűzáldozataiból és egyétek meg azt kovásztalanul, az oltár mellett, mert szentek szentje az. <strong>13.</strong> Egyétek meg azt szent helyen, mert a te törvényes részed és fiaid törvényes része az az Örökkévaló tűzáldozataiból, mert így parancsoltatott nekem. <strong>14.</strong> A lengetés szegyét pedig és az ajándék combot egyétek meg tiszta helyen; te, fiaid és leányaid veled együtt, mert a te törvényes részedül és fiaid törvényes részéül adattak Izrael fiainak békeáldozataiból. <strong>15.</strong> Az ajándékcombot és a lengetés szegyét, a zsiradékok tűzáldozataival együtt hozzák, hogy lengessék lengetéssel az Örökkévaló színe előtt; és legyen neked és fiaidnak veled örök törvényes részül, amint parancsolta az Örökkévaló.</p></td></tr>
<tr><td class='he'><p><strong>{טז}</strong>  <strong>חמישי</strong>  וְאֵ֣ת | שְׂעִ֣יר הַֽחַטָּ֗את דָּרֹ֥שׁ דָּרַ֛שׁ מֹשֶׁ֖ה וְהִנֵּ֣ה שׂרָ֑ף וַ֠יִּקְצֹ֠ף עַל־אֶלְעָזָ֤ר וְעַל־אִֽיתָמָר֙ בְּנֵ֣י אַֽהֲרֹ֔ן הַנּֽוֹתָרִ֖ם לֵאמֹ֑ר: <strong>{יז}</strong> מַדּ֗וּעַ לֹֽא־אֲכַלְתֶּ֤ם אֶת־הַֽחַטָּאת֙ בִּמְק֣וֹם הַקֹּ֔דֶשׁ כִּ֛י קֹ֥דֶשׁ קָֽדָשִׁ֖ים הִ֑וא וְאֹתָ֣הּ | נָתַ֣ן לָכֶ֗ם לָשֵׂאת֙ אֶת־עֲוֹ֣ן הָֽעֵדָ֔ה לְכַפֵּ֥ר עֲלֵיהֶ֖ם לִפְנֵ֥י יְהוָֹֽה: <strong>{יח}</strong> הֵ֚ן לֹֽא־הוּבָ֣א אֶת־דָּמָ֔הּ אֶל־הַקֹּ֖דֶשׁ פְּנִ֑ימָה אָכ֨וֹל תֹּֽאכְל֥וּ אֹתָ֛הּ בַּקֹּ֖דֶשׁ כַּֽאֲשֶׁ֥ר צִוֵּֽיתִי: <strong>{יט}</strong> וַיְדַבֵּ֨ר אַֽהֲרֹ֜ן אֶל־מֹשֶׁ֗ה הֵ֣ן הַ֠יּ֠וֹם הִקְרִ֨יבוּ אֶת־חַטָּאתָ֤ם וְאֶת־עֹֽלָתָם֙ לִפְנֵ֣י יְהֹוָ֔ה וַתִּקְרֶ֥אנָה אֹתִ֖י כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם הַיִּיטַ֖ב בְּעֵינֵ֥י יְהוָֹֽה: <strong>{כ}</strong> וַיִּשְׁמַ֣ע מֹשֶׁ֔ה וַיִּיטַ֖ב בְּעֵינָֽיו:</p></td><td class='hu'><p><strong>16.</strong> A vétekáldozatra való bakot pedig számon kérte Mózes, és íme, elégették; azért haragudott Eleázárra és Itámárra, Áron megmaradt fiaira, mondván: <strong>17.</strong> Miért nem ettétek meg a vétekáldozatot szent helyen, hisz szentek szentje az és azt adta nektek, hogy viseljétek a község bűnét, hogy engesztelést szerezzetek értük az Örökkévaló színe előtt. <strong>18.</strong> Íme, nem vitték be a vérét a szentély belsejébe, meg kellett volna azt ennetek a szentélyben, amint parancsoltam. <strong>19.</strong> Erre szólt Áron Mózeshez: Íme, ma áldozták vétekáldozatukat és égőáldozatukat az Örökkévaló színe előtt és engem ilyesmi ért; ha én ettem volna ma a vétekáldozatból, vajon jónak tetszett volna-e az Örökkévaló szemeiben? <strong>20.</strong> Midőn Mózes ezt hallotta, jónak tetszett az ő szemeiben.</p></td></tr>
<tr><td class='he'><h1>יא</h1></td><td class='hu'><h1>11. fejezet</h1></td></tr>
<tr><td class='he'><p><strong>{א}</strong>  <strong>שישי</strong>  וַיְדַבֵּ֧ר יְהוָֹ֛ה אֶל־מֹשֶׁ֥ה וְאֶֽל־אַֽהֲרֹ֖ן לֵאמֹ֥ר אֲלֵהֶֽם: <strong>{ב}</strong> דַּבְּר֛וּ אֶל־בְּנֵ֥י יִשְׂרָאֵ֖ל לֵאמֹ֑ר <a href="#tame-kasrut" class="commentary-link" onclick="highlightCommentary('tame-kasrut')">זֹ֤את הַֽחַיָּה֙ אֲשֶׁ֣ר תֹּֽאכְל֔וּ מִכָּל־הַבְּהֵמָ֖ה</a> אֲשֶׁ֥ר עַל־הָאָֽרֶץ: <strong>{ג}</strong> כֹּ֣ל | מַפְרֶ֣סֶת פַּרְסָ֗ה וְשֹׁסַ֤עַת שֶׁ֨סַע֙ פְּרָסֹ֔ת מַֽעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ: <strong>{ד}</strong> אַ֤ךְ אֶת־זֶה֙ לֹ֣א תֹֽאכְל֔וּ מִמַּֽעֲלֵי֙ הַגֵּרָ֔ה וּמִמַּפְרִסֵ֖י הַפַּרְסָ֑ה אֶת־הַ֠גָּמָ֠ל כִּי־מַֽעֲלֵ֨ה גֵרָ֜ה ה֗וּא וּפַרְסָה֙ אֵינֶ֣נּוּ מַפְרִ֔יס טָמֵ֥א ה֖וּא לָכֶֽם: <strong>{ה}</strong> וְאֶת־הַשָּׁפָ֗ן כִּי־מַֽעֲלֵ֤ה גֵרָה֙ ה֔וּא וּפַרְסָ֖ה לֹ֣א יַפְרִ֑יס טָמֵ֥א ה֖וּא לָכֶֽם: <strong>{ו}</strong> וְאֶת־הָֽאַרְנֶ֗בֶת כִּי־מַֽעֲלַ֤ת גֵּרָה֙ הִ֔וא וּפַרְסָ֖ה לֹ֣א הִפְרִ֑יסָה טְמֵאָ֥ה הִ֖וא לָכֶֽם: <strong>{ז}</strong> וְאֶֽת־הַֽ֠חֲזִ֠יר כִּֽי־מַפְרִ֨יס פַּרְסָ֜ה ה֗וּא וְשֹׁסַ֥ע שֶׁ֨סַע֙ פַּרְסָ֔ה וְה֖וּא גֵּרָ֣ה לֹֽא־יִגָּ֑ר טָמֵ֥א ה֖וּא לָכֶֽם: <strong>{ח}</strong> מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֣א תִגָּ֑עוּ טְמֵאִ֥ים הֵ֖ם לָכֶֽם:</p></td><td class='hu'><p><strong>1.</strong> És szólt az Örökkévaló Mózeshez és Áronhoz, mondván nekik: <strong>2.</strong> Szóljatok Izrael fiaihoz, mondván: <strong>Ezek az állatok</strong>, <a href="#tame-kasrut" class="commentary-link" onclick="highlightCommentary('tame-kasrut')">melyeket ehettek minden barom közül</a>, mely a földön van. <strong>3.</strong> Mindazt, aminek hasadt patája van és pedig kettéhasadt patája, meg kérődző a barmok között azt ehetitek. <strong>4.</strong> De ezeket ne egyétek a kérődzők közül és a hasadt patájúak közül: a tevét, mert kérődző az, de patája nincs meghasadva, tisztátalan az nektek. <strong>5.</strong> És a tengeri nyulat, mert kérődző az, de patája nincs meghasadva, tisztátalan az nektek. <strong>6.</strong> És a nyulat, mert kérődző az, de patája nincs meghasadva, tisztátalan az nektek. <strong>7.</strong> És a sertést; mert hasadt patájú az és ketté hasadt a patája, de kérődzni nem kérődzik, tisztátalan az nektek. <strong>8.</strong> Húsukból ne egyetek és dögüket ne érintsétek; tisztátalanok azok nektek.</p></td></tr>
<tr><td class='he'><p><strong>{ט}</strong> אֶת־זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם <a href="#halak-szimanjai" class="commentary-link" onclick="highlightCommentary('halak-szimanjai')">כֹּ֣ל אֲשֶׁר־לוֹ֩ סְנַפִּ֨יר וְקַשְׂקֶ֜שֶׂת</a> בַּמַּ֗יִם בַּיַּמִּ֛ים וּבַנְּחָלִ֖ים אֹתָ֥ם תֹּאכֵֽלוּ: <strong>{י}</strong> וְכֹל֩ אֲשֶׁ֨ר אֵין־ל֜וֹ סְנַפִּ֣יר וְקַשְׂקֶ֗שֶׂת בַּיַּמִּים֙ וּבַנְּחָלִ֔ים מִכֹּל֙ שֶׁ֣רֶץ הַמַּ֔יִם וּמִכֹּ֛ל נֶ֥פֶשׁ הַֽחַיָּ֖ה אֲשֶׁ֣ר בַּמָּ֑יִם שֶׁ֥קֶץ הֵ֖ם לָכֶֽם: <strong>{יא}</strong> וְשֶׁ֖קֶץ יִהְי֣וּ לָכֶ֑ם מִבְּשָׂרָם֙ לֹ֣א תֹאכֵ֔לוּ וְאֶת־נִבְלָתָ֖ם תְּשַׁקֵּֽצוּ: <strong>{יב}</strong> כֹּ֣ל אֲשֶׁ֥ר אֵין־ל֛וֹ סְנַפִּ֥יר וְקַשְׂקֶ֖שֶׂת בַּמָּ֑יִם שֶׁ֥קֶץ ה֖וּא לָכֶֽם:</p></td><td class='hu'><p><strong>9.</strong> Ezt ehetitek mindazok közül, <strong>ami a vízben van</strong>: mindazt, <a href="#halak-szimanjai" class="commentary-link" onclick="highlightCommentary('halak-szimanjai')">aminek uszonya van és pikkelye</a>, a vízben: a tengerekben és folyókban, azokat ehetitek. <strong>10.</strong> De mindaz, aminek nincsen uszonya és pikkelye, a tengerekben és a folyókban, a vizek minden csúszó-mászója közül és minden élőlény közül, mely a vízben van, utálat az nektek. <strong>11.</strong> Utálat legyenek azok nektek, húsukból ne egyetek és dögüket utáljátok. <strong>12.</strong> Mindaz, aminek nincs uszonya és pikkelye a vízben, utálat az nektek.</p></td></tr>
<tr><td class='he'><p><strong>{יג}</strong> <a href="#kasrut-szimanim" class="commentary-link" onclick="highlightCommentary('kasrut-szimanim')">וְאֶת־אֵ֨לֶּה֙ תְּשַׁקְּצ֣וּ מִן־הָע֔וֹף</a> לֹ֥א יֵאָֽכְל֖וּ שֶׁ֣קֶץ הֵ֑ם אֶת־הַנֶּ֨שֶׁר֙ וְאֶת־הַפֶּ֔רֶס וְאֵ֖ת הָֽעָזְנִיָּֽה: <strong>{יד}</strong> וְאֶ֨ת־הַדָּאָ֔ה וְאֶת־הָֽאַיָּ֖ה לְמִינָֽהּ: <strong>{טו}</strong> אֵ֥ת כָּל־עֹרֵ֖ב לְמִינֽוֹ: <strong>{טז}</strong> וְאֵת֙ בַּ֣ת הַיַּֽעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ: <strong>{יז}</strong> וְאֶת־הַכּ֥וֹס וְאֶת־הַשָּׁלָ֖ךְ וְאֶת־הַיַּנְשֽׁוּף: <strong>{יח}</strong> וְאֶת־הַתִּנְשֶׁ֥מֶת וְאֶת־הַקָּאָ֖ת וְאֶת־הָֽרָחָֽם: <strong>{יט}</strong> וְאֵת֙ הַֽחֲסִידָ֔ה הָֽאֲנָפָ֖ה לְמִינָ֑הּ וְאֶת־הַדּֽוּכִיפַ֖ת וְאֶת־הָֽעֲטַלֵּֽף:</p></td><td class='hu'><p><strong>13.</strong> <strong><a href="#kasrut-szimanim" class="commentary-link" onclick="highlightCommentary('kasrut-szimanim')">És ezeket utáljátok a madarak közül</a></strong>, ne egyétek meg, utálatosak azok: a sast, a csonttörő sast és a fekete sast; <strong>14.</strong> a keselyűt és az ölyvet maga neme szerint; <strong>15.</strong> minden hollót a maga neme szerint; <strong>16.</strong> a struccot, a fecskét, a sirályt, a karvalyt a maga neme szerint; <strong>17.</strong> a kuvikot, a búvárt és a baglyot; <strong>18.</strong> a suholyt, a gödényt és a héját; <strong>19.</strong> a gólyát, a gémet a maga neme szerint, a bankát és a denevért.</p></td></tr>
<tr><td class='he'><p><strong>{כ}</strong> כֹּ֚ל שֶׁ֣רֶץ הָע֔וֹף הַֽהֹלֵ֖ךְ עַל־אַרְבַּ֑ע שֶׁ֥קֶץ ה֖וּא לָכֶֽם: <strong>{כא}</strong> אַ֤ךְ אֶת־זֶה֙ תֹּֽאכְל֔וּ מִכֹּל֙ שֶׁ֣רֶץ הָע֔וֹף הַֽהֹלֵ֖ךְ עַל־אַרְבַּ֑ע אֲשֶׁר־(לא) ל֤וֹ כְרָעַ֨יִם֙ מִמַּ֣עַל לְרַגְלָ֔יו לְנַתֵּ֥ר בָּהֵ֖ן עַל־הָאָֽרֶץ: <strong>{כב}</strong> אֶת־אֵ֤לֶּה מֵהֶם֙ תֹּאכֵ֔לוּ אֶת־הָֽאַרְבֶּ֣ה לְמִינ֔וֹ וְאֶת־הַסָּלְעָ֖ם לְמִינֵ֑הוּ וְאֶת־הַֽחַרְגֹּ֣ל לְמִינֵ֔הוּ וְאֶת־הֶֽחָגָ֖ב לְמִינֵֽהוּ: <strong>{כג}</strong> וְכֹל֙ שֶׁ֣רֶץ הָע֔וֹף אֲשֶׁר־ל֖וֹ אַרְבַּ֣ע רַגְלָ֑יִם שֶׁ֥קֶץ ה֖וּא לָכֶֽם: <strong>{כד}</strong> וּלְאֵ֖לֶּה תִּטַּמָּ֑אוּ כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב: <strong>{כה}</strong> וְכָל־הַנֹּשֵׂ֖א מִנִּבְלָתָ֑ם יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב: <strong>{כו}</strong> לְכָל־הַבְּהֵמָ֡ה אֲשֶׁ֣ר הִוא֩ מַפְרֶ֨סֶת פַּרְסָ֜ה וְשֶׁ֣סַע | אֵינֶ֣נָּה שֹׁסַ֗עַת וְגֵרָה֙ אֵינֶ֣נָּה מַֽעֲלָ֔ה טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בָּהֶ֖ם יִטְמָֽא: <strong>{כז}</strong> וְכֹ֣ל | הוֹלֵ֣ךְ עַל־כַּפָּ֗יו בְּכָל־הַֽחַיָּה֙ הַהֹלֶ֣כֶת עַל־אַרְבַּ֔ע טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב: <strong>{כח}</strong> וְהַנֹּשֵׂא֙ אֶת־נִבְלָתָ֔ם יְכַבֵּ֥ס בְּגָדָ֖יו וְטָמֵ֣א עַד־הָעָ֑רֶב טְמֵאִ֥ים הֵ֖מָּה לָכֶֽם:</p></td><td class='hu'><p><strong>20.</strong> Minden <strong>szárnyas csúszó-mászó</strong>, mely négy lábon jár, utálat legyen nektek. <strong>21.</strong> De azt ehetitek minden szárnyas csúszó-mászó közül, mely négy lábon jár, amelynek szárai vannak a lábai fölött, hogy szökdécseljen velük a földön. <strong>22.</strong> Ezeket ehetitek közülük: a sáskát a maga neme szerint, a szoleomt a maga neme szerint, a chárgólt a maga neme szerint, a chogovot a maga neme szerint. <strong>23.</strong> De minden szárnyas csúszó-mászó, melynek négy lába van, utálat az nektek. <strong>24.</strong> És ezek által lesztek tisztátalanokká, mindenki, aki dögüket érinti, tisztátalan legyen estig; <strong>25.</strong> és mindenki, aki visz dögükből, mossa meg ruháit és tisztátalan legyen estig; <strong>26.</strong> minden barom által, melynek hasadt patája van, de ketté nincs hasadva, és nem kérődző; tisztátalanok azok nektek, mindenki, aki érinti azt, tisztátalan legyen. <strong>27.</strong> És mindaz, ami talpán jár, minden állat közül, mely négy lábon jár, tisztátalanok azok nektek; mindenki, aki dögüket érinti, tisztátalan legyen estig; <strong>28.</strong> aki pedig viszi dögüket, mossa meg a ruháit és tisztátalan estig. Tisztátalanok azok nektek.</p></td></tr>
<tr><td class='he'><p><strong>{כט}</strong> וְזֶ֤ה לָכֶם֙ הַטָּמֵ֔א בַּשֶּׁ֖רֶץ הַשֹּׁרֵ֣ץ עַל־הָאָ֑רֶץ הַחֹ֥לֶד וְהָֽעַכְבָּ֖ר וְהַצָּ֥ב לְמִינֵֽהוּ: <strong>{ל}</strong> וְהָֽאֲנָקָ֥ה וְהַכֹּ֖חַ וְהַלְּטָאָ֑ה וְהַחֹ֖מֶט וְהַתִּנְשָֽׁמֶת: <strong>{לא}</strong> אֵ֛לֶּה הַטְּמֵאִ֥ים לָכֶ֖ם בְּכָל־הַשָּׁ֑רֶץ כָּל־הַנֹּגֵ֧עַ בָּהֶ֛ם בְּמֹתָ֖ם יִטְמָ֥א עַד־הָעָֽרֶב: <strong>{לב}</strong> וְכֹ֣ל אֲשֶׁר־יִפֹּ֣ל־עָלָיו֩ מֵהֶ֨ם | בְּמֹתָ֜ם יִטְמָ֗א מִכָּל־כְּלִי־עֵץ֙ א֣וֹ בֶ֤גֶד אוֹ־עוֹר֙ א֣וֹ שָׂ֔ק כָּל־כְּלִ֕י אֲשֶׁר־יֵֽעָשֶׂ֥ה מְלָאכָ֖ה בָּהֶ֑ם בַּמַּ֧יִם יוּבָ֛א וְטָמֵ֥א עַד־הָעֶ֖רֶב וְטָהֵֽר:</p></td><td class='hu'><p><strong>29.</strong> És ez legyen nektek tisztátalan a csúszó-mászók között, amelyek másznak a földön: a menyét, az egér és a gyík a maga neme szerint; <strong>30.</strong> a sün, a tűzgyík és a csillaggyík, a csiga és a kaméleon. <strong>31.</strong> Ezek a tisztátalanok nektek minden csúszó-mászók között mindenki aki érinti azokat holtuk után, tisztátalan legyen estig. <strong>32.</strong> És minden, amire hull belőlük holtuk után, tisztátalan; minden faedény, vagy ruha, vagy bőr, vagy zsák, bármely edény, mellyel munkát végeznek, vízbe tétessék és tisztátalan estig, azután tiszta lesz.</p></td></tr>
<tr><td class='he'><p><strong>{לג}</strong>  <strong>שביעי</strong>  וְכָ֨ל־כְּלִי־חֶ֔רֶשׂ אֲשֶׁר־יִפֹּ֥ל מֵהֶ֖ם אֶל־תּוֹכ֑וֹ כֹּ֣ל אֲשֶׁ֧ר בְּתוֹכ֛וֹ יִטְמָ֖א וְאֹת֥וֹ תִשְׁבֹּֽרוּ: <strong>{לד}</strong> מִכָּל־הָאֹ֜כֶל אֲשֶׁ֣ר יֵֽאָכֵ֗ל אֲשֶׁ֨ר יָב֥וֹא עָלָ֛יו מַ֖יִם יִטְמָ֑א וְכָל־מַשְׁקֶה֙ אֲשֶׁ֣ר יִשָּׁתֶ֔ה בְּכָל־כְּלִ֖י יִטְמָֽא: <strong>{לה}</strong> וְ֠כֹ֠ל אֲשֶׁר־יִפֹּ֨ל מִנִּבְלָתָ֥ם | עָלָיו֘ יִטְמָא֒ תַּנּ֧וּר וְכִירַ֛יִם יֻתָּ֖ץ טְמֵאִ֣ים הֵ֑ם וּטְמֵאִ֖ים יִֽהְי֥וּ לָכֶֽם: <strong>{לו}</strong> אַ֣ךְ מַעְיָ֥ן וּב֛וֹר מִקְוֵה־מַ֖יִם יִֽהְיֶ֣ה טָה֑וֹר וְנֹגֵ֥עַ בְּנִבְלָתָ֖ם יִטְמָֽא: <strong>{לז}</strong> וְכִ֤י יִפֹּל֙ מִנִּבְלָתָ֔ם עַל־כָּל־זֶ֥רַע זֵר֖וּעַ אֲשֶׁ֣ר יִזָּרֵ֑עַ טָה֖וֹר הֽוּא: <strong>{לח}</strong> וְכִ֤י יֻתַּן־מַ֨יִם֙ עַל־זֶ֔רַע וְנָפַ֥ל מִנִּבְלָתָ֖ם עָלָ֑יו טָמֵ֥א ה֖וּא לָכֶֽם:</p></td><td class='hu'><p><strong>33.</strong> <strong>És minden cserépedény</strong>, amelybe ezekből beleesik, minden, ami benne van, tisztátalan; azt (az edényt) pedig törjétek össze. <strong>34.</strong> Minden étel pedig, mely enni való, amelyre víz jutott, tisztátalan legyen; és minden ital, mely inni való, bármely edényben, tisztátalan legyen; <strong>35.</strong> És minden, amire hull dögükből, tisztátalan legyen; kemencét és tűzhelyet döntsetek össze, tisztátalanok azok és tisztátalanok legyenek nektek. <strong>36.</strong> De forrás és kút, a vízgyűlemény tiszta marad; de aki érinti dögüket, tisztátalan legyen. <strong>37.</strong> És ha hull dögükből bármely vetőmagra, mely vetni való, tiszta az. <strong>38.</strong> De ha vizet tesznek a magra és akkor hull dögükből rá, tisztátalan legyen az nektek.</p></td></tr>
<tr><td class='he'><p><strong>{לט}</strong> וְכִ֤י יָמוּת֙ מִן־הַבְּהֵמָ֔ה אֲשֶׁר־הִ֥יא לָכֶ֖ם לְאָכְלָ֑ה הַנֹּגֵ֥עַ בְּנִבְלָתָ֖הּ יִטְמָ֥א עַד־הָעָֽרֶב: <strong>{מ}</strong> וְהָֽאֹכֵל֙ מִנִּבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד־הָעָ֑רֶב וְהַנֹּשֵׂא֙ אֶת־נִבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב: <strong>{מא}</strong> וְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ שֶׁ֥קֶץ ה֖וּא לֹ֥א יֵֽאָכֵֽל: <strong>{מב}</strong> כֹּל֩ הוֹלֵ֨ךְ עַל־גָּח֜וֹן וְכֹ֣ל | הוֹלֵ֣ךְ עַל־אַרְבַּ֗ע עַ֚ד כָּל־מַרְבֵּ֣ה רַגְלַ֔יִם לְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ לֹ֥א תֹֽאכְל֖וּם כִּי־שֶׁ֥קֶץ הֵֽם: <strong>{מג}</strong> אַל־תְּשַׁקְּצוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הַשֹּׁרֵ֑ץ וְלֹ֤א תִֽטַּמְּאוּ֙ בָּהֶ֔ם וְנִטְמֵתֶ֖ם בָּֽם: <strong>{מד}</strong> כִּ֣י אֲנִ֣י יְהוָֹה֘ אֱלֹֽהֵיכֶם֒ וְהִֽתְקַדִּשְׁתֶּם֙ וִֽהְיִיתֶ֣ם קְדֹשִׁ֔ים כִּ֥י קָד֖וֹשׁ אָ֑נִי וְלֹ֤א תְטַמְּאוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הָרֹמֵ֥שׂ עַל־הָאָֽרֶץ:</p></td><td class='hu'><p><strong>39.</strong> <strong>És ha elhull valamely barom</strong>, mely nektek eledelre való, aki érinti a dögét, tisztátalan legyen estig; <strong>40.</strong> aki pedig eszik dögükből, mossa meg ruháit és tisztátalan estig; aki viszi dögét, mossa meg a ruháit és tisztátalan legyen estig. <strong>41.</strong> És minden csúszó-mászó, mely mászik a földön, utálat az, ne egyétek meg. <strong>42.</strong> Minden, ami a hasán jár és minden, ami négy lábon jár, mind a soklábúakig, minden csúszó-mászóból, mely mászik a földön, ne egyétek meg azokat, mert utálatosak azok. <strong>43.</strong> Ne tegyétek utálattá lelkeiteket mindenféle csúszó-mászó által, mely mászik és meg ne tisztátalanítsátok magatokat általuk, hogy tisztátalanná legyetek. <strong>44.</strong> Mert én vagyok az Örökkévaló, a ti Istenetek, szenteljétek meg magatokat, hogy szentek legyetek, mert, szent vagyok én! Meg ne tisztátalanítsátok lelkeiteket minden csúszó-mászó által, mely mászik a földön;</p></td></tr>
<tr><td class='he'><p><strong>{מה}</strong>  <strong>מפטיר</strong>  כִּ֣י | אֲנִ֣י יְהֹוָ֗ה הַמַּֽעֲלֶ֤ה אֶתְכֶם֙ מֵאֶ֣רֶץ מִצְרַ֔יִם לִֽהְיֹ֥ת לָכֶ֖ם לֵֽאלֹהִ֑ים וִֽהְיִיתֶ֣ם קְדֹשִׁ֔ים כִּ֥י קָד֖וֹשׁ אָֽנִי: <strong>{מו}</strong> זֹ֣את תּוֹרַ֤ת הַבְּהֵמָה֙ וְהָע֔וֹף וְכֹל֙ נֶ֣פֶשׁ הַֽחַיָּ֔ה הָֽרֹמֶ֖שֶׂת בַּמָּ֑יִם וּלְכָל־נֶ֖פֶשׁ הַשֹּׁרֶ֥צֶת עַל־הָאָֽרֶץ: <strong>{מז}</strong> <a href="#lehavdil-sziman-micva" class="commentary-link" onclick="highlightCommentary('lehavdil-sziman-micva')">לְהַבְדִּ֕יל</a> בֵּ֥ין הַטָּמֵ֖א וּבֵ֣ין הַטָּהֹ֑ר וּבֵ֤ין הַֽחַיָּה֙ הַֽנֶּֽאֱכֶ֔לֶת וּבֵין֙ הַֽחַיָּ֔ה אֲשֶׁ֖ר לֹ֥א תֵֽאָכֵֽל:</p></td><td class='hu'><p><strong>45.</strong> mert én vagyok az Örökkévaló, aki felhozott benneteket Egyiptom országából, hogy legyek a ti Istenetek: azért szentek legyetek, mert szent vagyok én. <strong>46.</strong> Ez a tan a baromról, a madárról és minden élőlényről mely mozog a vízben és minden élőlényről, mely mászik a földön; <strong>47.</strong> <a href="#lehavdil-sziman-micva" class="commentary-link" onclick="highlightCommentary('lehavdil-sziman-micva')">hogy különbséget tegyetek</a> a tisztátalan és tiszta között, az állat között, melyet szabad enni és az állat között, melyet nem szabad megenni.</p></td></tr>

                </tbody>
            </table>
            
	</div>

<div class="commentary-container">
    <div id="tame-kasrut" class="commentary"><strong>11:1</strong> <h1>Kóserság és a Szentély törvényei</h1>
<p>A kóserság egyike a zsidó életmód meghatározó elemeinek. Feltételezhető, hogy a kóser ételek törvényeit <strong>még a Szináj hegyi kinyilatkoztatásnál megkaptuk</strong>.  </p>
<p>A Tóra egyszerű olvasatából azonban elsőre ez nem látszik. A kóser étkezés egy-két részletét még a Tóraadás előtt megkaptuk (Noách az <em>élő állatból kivágott hús</em> tilalmát (Mózes 1., 9:4), Jákob a <em>szökőín</em> fogyasztásának tilalmát (Mózes 1., 32:33)), valamint szinte azonnal a Tóraadás elbeszélése után egy rövid utalás formájában a <em>tejes-húsos ételek</em> együtt főzésének, fogyasztásának tilalmát (Mózes 2., 23:19, 34:26).  </p>
<p>A legalapvetőbb tórai törvények sorát azonban már jó néhány hete megszakította a <strong>Szentély építése és működtetése</strong>, és annak részletes leírása. Ebben a jóval „szentebb” szövegkörnyezetben hangzott el nemrég az első utalás az edények kóserságának előírásaira (6:20-21).  </p>
<p>Mostanra pedig már az egész Szentély áll, működik, fel van avatva, valamint jó néhány áldozati rend részleteit is megismertük. De mindezidáig arról még nem hallottunk, hogy mely állatokat fogyaszthatjuk és melyeket nem.  </p>
<p>Ez igen furcsa, különösen a Talmud tanításának fényében, mely szerint a nem kóser ételek fogyasztása „eltömíti” a lelket (<em>timtum hálév</em> – ld. <a href="https://www.sefaria.org/Yoma.39a.2?lang=bi&amp;with=Rashi&amp;lang2=en">Jomá 39a</a>, Mózes 3., 11:43 alapján). Ennek talán legegyszerűbb megértése az, hogy megnehezíti a Tóra helyes megértését, tanulmányozását.  </p>
<p><strong>Vajon lehetséges az, hogy pusztában vándorló őseink tilalmas ételeket fogyasztottak, egészen az események mostani pontjáig (mivel még nem kapták meg a tilalmakat)?</strong>  </p>
<p>Nem ez az egyetlen feltűnő összefonódás a kóserság törvényei és a szentség törvényei között (Szentély szolgálata, áldozatai, tisztaság-tisztátalanság törvényei).  </p>
<p>Ebben az egész fejezetben folyamatosan és észrevétlenül váltakoznak a hétköznapi étkezésünkre is érvényes és a kizárólag a Szentélyben, kohénokra érvényes témák. Ezért szerepelnek itt a kóser állatok úgy mint <em>tiszta</em> ill. <em>tisztátalan</em> (azaz pontosan ugyanazzal a héber kifejezéssel: <em>támé-táhor</em>, ami alapvetően a Szentélyben használatos). Valamint van egy külön rész, ami kifejezetten a kohénok szent ételeire – illetve azok edényeire – vonatkozik, de ezt a Tóra nem tünteti fel külön (11:33-38).  </p>
<p>Eszerint nem azért nem szerepeltek korábban a kóserság törvényei, mert nem voltak érvényesek, hanem azért, mert a szentség törvényeihez erősen kötődnek. Két szempontból.  </p>
<p>Az első <strong>a tisztaság láthatatlansága</strong>. Mind a kóser étkezés törvényei, mind a szent ételek fogyasztásának törvényei láthatatlanok. Nem látjuk azt, ha egy étel nem tiszta. Egy rántott húson sem látszik kívülről, hogy az kóser vagy sem. Mégis be kell tartanunk.  </p>
<p>A második a <strong>tiszátalanság kimondása</strong>. A Talmud tanítása szerint a Tóra alapvetően arra tanít minket, hogy kerüljük a negatív kifejezéseknek még az említését is. A klasszikus példa éppen a tisztátalanság: Noách idejében, amikor a bárkára vitte az állatokat, nem azt írta a Tóra, hogy tisztátalanok az állatok (<em>támé</em>), hanem hogy nem tiszták (<em>éno táhor</em> – <a href="https://www.sefaria.org/Pesachim.3a.10?lang=bi">Peszáchim 3a</a>).  </p>
<p>Vannak emberek, akiknek egyáltalán nem esik nehezükre kimondani másokról a rosszat. Ha ez azért van, mert alapvetően negatívak és kritikusak, akkor ebben nincsen semmi különleges. Sőt, a Tóra ezt helyteleníti és kerülendőnek tartja.  </p>
<p>A szentség törvényei kapcsán azonban egy újabb dimenziót tanulunk: van, amikor ki kell tudnunk mondani a dolgokról, hogy tisztátalanok. Éppen ezért kizárólag Noách történetében szerepel az eufemisztikus „nem tiszta” kifejezés. A Szentély fejezeteiben már kimondjuk, hogy „tisztátalan”. Ez azért van, mert ha a tisztátalan tisztátalannak mondása csak akkor értékes, ha szent forrásból származik.</p></div><hr><div id="halak-szimanjai" class="commentary"><strong>11:9</strong> <h1>Halak szimánjai</h1>
<p>A Talmud bölcsei megállapították, hogy az <strong>uszony és a pikkely</strong>, a kóser halak két alapvető ismertetőjegye redundáns: noha igaz, hogy nem minden halnak van uszonya és nem mindnek van pikkelye.  </p>
<p><strong>Aminek azonban pikkelye van, annak uszonya is</strong>. Így elég lett volna, ha a Tóra csak a pikkelyt írja le. Mégis, miért volt rá szükség?  </p>
<p>A Talmud válasza első pillantásra meglepő lehet:  </p>
<p><em>„Azért, hogy a Tórát nagyobbá és dicsőségesebbé tegye” (<a href="https://www.sefaria.org/Chullin.66b.4?lang=bi">Chulin 66b</a>, Jesájá 42:21 alapján)</em>  </p>
<p>Természetesen ez nem jelentheti azt, hogy a Tóra hosszabb – de amúgy szükségtelen – írása tenné dicsőségesebbé a Tórát.  </p>
<p>Ha a Tóra azt írja, hogy az uszony szükséges ahhoz, hogy a hal kóser legyen, akkor az minden bizonnyal így is van. Még akkor is, ha történetesen nem létezik a világon olyan hal, aminek csak pikkelye van, de uszonya nincsen. Ez a tény nem változtat azon, hogy az uszony a kóserság szükséges feltétele.</p></div><hr><div id="kasrut-szimanim" class="commentary"><strong>11:13</strong> <h1>Állatok jelei, madarak listája</h1>
<p>Az állatoknál és halaknál <em>szimánok [ismertetőjegyek]</em> állnak, melyek alapján megállapítható, hogy fogyaszthatóak-e. Ezzel szemben a madaraknál fel van sorolva az összes olyan madár, ami nem fogyasztható. Ezt már Bölcseink is észrevették, sőt, meg is állapították, hogy mik a madarak szimánjai (ld. <em><a href="https://www.sefaria.org/Mishnah_Chullin.3.6?lang=bi">Chulin 3:6</a></em>). Mivel magyarázható ez a különbség?  </p>
<p>Állatok és madarak közötti különbséget találunk a <em><strong>kiszuj hádám</strong> [vér porral való befedése]</em> micvájával kapcsolatban <em>(Mózes 3., 17:13)</em>. Ott azt írja a Tóra, hogy a vadállatoknak és madaraknak kell a vérét befedni, míg a háziállatokét nem. A szimánok ügyében viszont azt találjuk, hogy mind a háziállatoknak, mind a vadállatoknak (sőt, még a halaknak) is vannak szimánjaik, csak a madaraknak nincsenek.  </p>
<p>Segít ebben eligazodni a <a href="https://www.sefaria.org/Leviticus.17.13?lang=bi&amp;aliyot=0&amp;p2=Haamek_Davar_on_Leviticus.17.13.2&amp;lang2=bi">Neciv magyarázata</a>: a vért a Tóra a léleknek felelteti meg. A vadállatok lelke vad, ezért azokat helyes a porral (az alázat szimbólumával) befedni, mintegy „megszelíditeni”. Hasonló a helyzet a madarakkal, hiszen azok is szabadon – vadon – repülnek.  </p>
<p>A <em>szimánok</em> lényege: a <strong>megismerhetőség, definiálhatóság</strong>. Amit <em>szimánok</em> által leírhatunk, az <strong>keretek közé szorítható</strong>. Ez éppen a madarakra igaz a legkevésbé, hiszen azok repülnek – nincsenek korlátaik. Nem a vadságuk miatt, hanem éppen azért, mert repülni képesek. A repülés az ember mély, ösztönös szabadság iránti vágya. A lélekre használt három szó közül az egyik <em>[ruách]</em> is ezt tükrözi.  </p>
<p>Érdekes, hogy most, hogy nincsen hagyományunk a Tóra által tiltott madarak neveinek pontos megfelelőire, így csak azokat fogyaszthatjuk, melyekről tudjuk, hogy ehetőek. Ezek éppen olyanok, melyek jobbára nem is tudnak repülni.  </p>
<p>További érdekesség, hogy annak ellenére, hogy a Tóra felsorolja a tilalmas madarakat, és ezeknek fordítását jórészt elveszítettük, a gyakorlatban mégsem kell emiatt több megszorítást követnünk. Hiszen az egyetlen olyan szárnyas, amit a nem zsidók fogyasztanak és a zsidók nem, az a <strong><em>strucc</em></strong>, amiről azonban tudjuk, hogy az a 11:16-os mondatban említett <em>jááná</em>.</p></div><hr><div id="lehavdil-sziman-micva" class="commentary"><strong>11:45</strong> <h1>Micva megismerni a szimánokat</h1>
<p><strong>Rási</strong> a <strong>Midrás</strong> nevében megmagyarázza, hogy ez a szokatlan mondat azt tanítja, hogy különálló értéke van annak, ha valaki a kóserság ismertetőjegyeit <em>[szimánjait]</em> tanulmányozza.  </p>
<p>Hasonló gondolatot találunk <strong>Rámbámnál</strong>: a micvák felsorolásakor úgy írja, hogy <em>micva megvizsgálni</em> a szimánokat (feltéve, hogy enni szeretnénk az adott állatból – <em><a href="https://www.sefaria.org/Sefer_HaMitzvot%2C_Positive_Commandments.149?lang=bi">Széfer Hámicvot Ászé 149</a></em>). A törvénykönyvében azonban már az szerepel, hogy <em>micva tudni</em> a szimánokat <em>(<a href="https://www.sefaria.org/Mishneh_Torah%2C_Forbidden_Foods.1.1">Mááchálot Ászurot 1:1</a>)</em>.  </p>
<p>Úgy tűnik, hogy itt többről van szó, mint arról, hogy a Tórát még akkor is micva tanulmányozni, ha annak nincsen gyakorlati következménye. Hiszen a mai világban jellemzően nem úgy oldjuk meg a kóser étkezésünket, hogy a kezünk ügyébe kerülő, ismeretlen eredetű állatokat levágás előtt megvizsgáljuk. Mindezt manapság már <strong>rábízzuk a kósersági felügyeletekre</strong>. De ez nem jelenti azt, hogy a Tóra ezen tanítása elveszítette volna a fontosságát.  </p>
<p>Ez is megmagyarázható a korábban említett alapvetéssel (ld. 11:1), mely szerint igenis nagy jelentősége van annak, <strong>ha valaki a rosszat rossznak képes mondani</strong>. Igazi értéke pedig ennek akkor van, ha ezt nem akadékoskodásból, hanem tudásból és szentségből fakadóan teszi.  </p>
<p><em>„Az igazságot és a békességet szeressétek.” (<a href="https://www.sefaria.org/Zechariah.8.19?lang=bi">Zechárjá 8:19</a>)</em>  </p>
<p><em>„Minden helyen, ahol van igazság, ott nincsen békesség. És minden helyen, ahol van békesség, ott nincsen ítélet. És milyen az igazságos ítélet? Amiben van békesség.” (<a href="https://www.sefaria.org/Tosefta_Sanhedrin.1.3?lang=bi">Toszefta Szanhedrin 1:3</a>)</em>  </p>
<p><strong>Hogyan hangolható össze igazság és békesség, ez a két oly fontos, mégis, látszólag egymással annyira szembenálló alapvető érték?</strong>  </p>
<p>Igaz, hogy aki mindig csakis az igazságra törekszik, az könnyen elhanyagolhatja a békességet, és fordítva: aki csak békét akar, az elengedi az igazságot. Azonban azok, akik nem szeretik a békességet, hanem ellenkezőleg, a konfliktus izgatja fel őket, azokra igaz az, hogy az igazság sem annyira fontos nekik. Mert az izgatottság és a szembenállás érzelmi adrenalinja az, ami elsősorban motiválja őket.  </p>
<p>Nem az ilyen embereknek kell kimondania azt, ha valami rossz vagy tisztátalan. Hanem azoknak, akik szentek. És azáltal válnak szentté, ha a különbségtételeket tanulmányozzák. Ennek felel meg a szimánok megismerése – az igazság szeretete mint motiváció.</p></div><hr>
</div>
</body>
</html>

